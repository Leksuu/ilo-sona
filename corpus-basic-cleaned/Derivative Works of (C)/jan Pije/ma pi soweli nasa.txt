ma pi soweli nasa.ni li tan jan-.tenpo pimeja wan la jan li jo e len soweli li pakala e ijo mute.kin.mama ona li toki e ni tawa jan:'sina soweli nasa!'jan:'mi moku e sina!'mama ona:'o tawa tomo sina!sina ken ala jo e moku!'tenpo pimeja ni la kasi li suli lon tomo pi jan li suli li suli!palisa kasi li lon sewi.sinpin tomo li weka.telo suli li lon.jan li tawa kepeken tomo-tawa-telo.tenpo suli la jan li tawa lon telo.ona li kama tawa ma pi soweli nasa.ona li lon ma pi soweli nasa la soweli nasa li mu ike li jo e kiwen uta walo ike li jo e oko ike li jo e noka ike.jan li toki e ni:'o pona!'ona li lukin wawa e oko jelo ali pi soweli nasa.soweli nasa li pilin e ni:jan li wawa li nasa mute.soweli nasa li wile e ni:jan li lawa e soweli nasa ali.jan li toki e ni:'a!musi nasa o open!'jan li toki e ni:'o pini!o tawa supa lape sina!sina ken ala jo e moku!'jan li lawa e soweli nasa ali.taso ona li pilin ike.ona li wile olin.jan li pilin e kon pi moku pona tan ma weka.ona li pini lawa e soweli nasa ali.soweli nasa li toki e ni:'a!o weka ala!mi mute li moku e sina!mi mute li olin mute e sina!'jan li toki e ni:'ala!'soweli nasa li mu ike li jo e kiwen uta walo ike li jo e oko ike li jo e noka ike.jan li tawa tomo-tawa-telo ona.ona li toki e ni:'mi tawa!'tenpo suli la jan li tawa lon telo.tenpo pimeja wan la ona li kama tawa tomo ona.moku li lon.ona li seli kin.